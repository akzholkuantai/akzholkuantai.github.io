<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=900">
	<title>Қарағанды облысында тыйымға қарамастан, кәсіпкерлікпен айналысқан шенеуніктер жазаланды</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link rel="stylesheet" href="https://cdnjs.cloudflare.com/ajax/libs/meyer-reset/2.0/reset.min.css" integrity="sha512-NmLkDIU1C/C88wi324HBc+S2kLhi08PN5GDeUVVVC/BVt/9Izdsc9SVeVfA1UZbY3sHUlDSyRXhCzHfr6hmPPw==" crossorigin="anonymous" referrerpolicy="no-referrer" />
	<link rel="stylesheet" href="css/style.css">
</head>
<body>
	<div class="container">
		<header>
			<nav class="nav">
				<a href="index.html" class="nav__logo">Хуантай</a>
			</nav>
		</header>
		<section>
			<h1 class="title title_align-center">Қарағанды облысында тыйымға қарамастан, кәсіпкерлікпен айналысқан шенеуніктер жазаланды</h1>
			<p class="date date_align-center">27 Желтоқсан 2021</p>
			<div class="image">
				<img src="img/covers/qarağandy-oblysynda-tyiymğa-qaramastan-käsıpkerlıkpen-ainalysqan-şeneunıkter-jazalandy.jpeg" alt="">
			</div>
			<p class="description">Қарағанды облысында Сыбайлас жемқорлыққа қарсы қызмет заңнамалық тыйымға қарамастан, кәсіпкерлік қызметпен айналысқан лауазымды тұлғаларды анықтады, - деп хабарлайды Tengrinews.kz тілшісі.</p>
			<p class="description">"Рухани жаңғыру" өңірлік жобалық кеңсесі басшысының орынбасары мемлекеттік функцияларды орындауға уәкілеттік берілген тұлғаларға теңестірілген адам ретінде қабылдаған сыбайлас жемқорлыққа қарсы шектеулерді бұза отырып, кәсіпкерлік қызметпен айналысқан.</p>
            <p class="description">Оның атына тіркелген ЖК Теміртау Мәдениет сарайына "Рухани жаңғыру" бағдарламасы аясында "Жауыртаудағы кездесу" фестивалін өткізу бойынша 3,9 миллион теңге сомасына қызмет көрсеткен.</p>
            <p class="description">Осыған ұқсас факт Қарағанды қаласы Қазыбек би ауданының аудандық Санитарлық-эпидемиологиялық бақылау басқармасының бас маманына қатысты анықталды.</p>
            <p class="description">Оның ЖК мемлекеттік органдар мен ұйымдарға кең тұтынылатын азық-түлік емес тауарларды жеткізумен айналысқан.</p>
            <p class="description">Аталған тұлғалар Қарағанды қаласының мамандандырылған ауданаралық әкімшілік сотының шешімімен ӘҚБтК-нің 154-бабы бойынша кінәлі деп танылып, әрқайсысына 408 380 теңге көлемінде айыппұл салынды.</p>
            <p class="description">Жалпы, Сыбайлас жемқорлыққа қарсы қызмет осы жылдың басынан бері әкімшілік құқықбұзушылық туралы 109 іс қозғап, 31,2 миллион теңге көлемінде айыппұл салды. Әкімшілік жауапкершілікке 100 жеке және 2 заңды тұлға тартылды.</p>
        </section>
	</div>
</body>
</html>